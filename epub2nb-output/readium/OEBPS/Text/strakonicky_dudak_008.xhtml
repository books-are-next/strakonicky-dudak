<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>strakonicky_dudak-5</title>
		<link href="../Styles/strakonick_idstyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="strakonicky_dudak" xml:lang="cs-CZ">
		<div>
			<p id="toc_marker-4" class="MLP-uroven2-kapitola">DĚJSTVÍ TŘETÍ</p>
			<p id="toc_marker-4-1" class="MLP-uroven3-nadpis para-style-override-1">Výstup 1</p>
			<p class="MLP-scenicke-poznamky">Vesnická hospoda, několik stolů a&nbsp;židlí.</p>
			<p class="MLP-scenicke-poznamky">FRANĚK a&nbsp;VÁŠA sedí u&nbsp;stolu a&nbsp;mají džbánky před sebou, NALEJVÁČEK, VOCILKA, mnohem zpustlejší nežli v&nbsp;druhém jednání, vejde s&nbsp;truhličkou na zádech.</p>
			<p class="MLP-prima-rec"><span class="MLP-znak-tucne-11b">VOCILKA</span>: Bon jour<span class="char-style-override-1"><a id="footnote-27518-24-backlink" class="footnote-link" href="#footnote-27518-24">24</a></span> vespolek! Salvete, carissimi! Mám to potěšení s&nbsp;panem hospodským?</p>
			<p class="MLP-prima-rec"><span class="MLP-znak-tucne-11b">NALEJVÁČEK</span>: K&nbsp;službám.</p>
			<p class="MLP-prima-rec"><span class="MLP-znak-tucne-11b">VOCILKA</span>: Je tady jisto? Stojíte mi za to, že se tady člověku nic neztratí?</p>
			<p class="MLP-prima-rec"><span class="MLP-znak-tucne-11b">NALEJVÁČEK</span> <span class="MLP-znak-kurziva-11b">(si ho prohlíží)</span>: Vám se toho asi málo ztratí, že máte strachy. Vypadáte podle toho.</p>
			<p class="MLP-prima-rec"><span class="MLP-znak-tucne-11b">VOCILKA</span><span>: Oh, toho si nevšímejte. Vy také vypadáte jako hospodský, který neumí pětku místo dvojky napsat, a&nbsp;možná, že se oba mýlíme.</span></p>
			<p class="MLP-prima-rec"><span class="MLP-znak-tucne-11b">NALEJVÁČEK</span>: Člověče, jste blázen?</p>
			<p class="MLP-prima-rec"><span class="MLP-znak-tucne-11b">VOCILKA</span><span>: Ještě ne, ale </span><span class="MLP-znak-kurziva-11b">(odepíná truhličku a&nbsp;staví ji na stůl)</span><span> neručím za nic, kdyby se něco přihodilo tuhle mým skvostným věcem. Po této přátelské ekšplikaci</span><span class="char-style-override-1"><a id="footnote-27518-25-backlink" class="footnote-link" href="#footnote-27518-25">25</a></span><span> bych prosil o&nbsp;džbáneček od čepu.</span></p>
			<p class="MLP-prima-rec"><span class="MLP-znak-tucne-11b">NALEJVÁČEK</span>: To se může stát.</p>
			<p class="MLP-prima-rec"><span class="MLP-znak-tucne-11b">VOCILKA</span>: A&nbsp;máte-li tam nějaký zbytek telecí kejty&nbsp;– nebo krejcarový syreček&nbsp;– a&nbsp;půl bochníku chleba&nbsp;– sem s&nbsp;tím!</p>
			<p class="MLP-prima-rec"><span class="MLP-znak-tucne-11b">NALEJVÁČEK</span>: Podíváme se. <span class="MLP-znak-kurziva-11b">(Odejde.)</span></p>
			<p class="MLP-prima-rec para-style-override-3"><span class="MLP-znak-tucne-11b">VOCILKA</span>: Kdybys ty věděl, že je v&nbsp;mé kapse zatmění slunce, však by ses nedíval. Nu, vederrremo! Chytrá hlava se neztratí, dokud je na světě hloupost.</p>
			<p id="toc_marker-4-2" class="MLP-uroven3-nadpis">Výstup 2</p>
			<p class="MLP-scenicke-poznamky">ŠVANDA. Potom NALEJVÁČEK, předešlí. ŠVANDA je podnapilý.</p>
			<p class="MLP-prima-rec"><span class="MLP-znak-tucne-11b">ŠVANDA</span>: He, hospodo!</p>
			<p class="MLP-prima-rec"><span class="MLP-znak-tucne-11b">CHASA</span>: I&nbsp;hlehle&nbsp;– Švanda! To bude Švanda!</p>
			<p class="MLP-prima-rec"><span class="MLP-znak-tucne-11b">VOCILKA</span> <span class="MLP-znak-kurziva-11b">(trhne sebou)</span>: Kýž tě klíště!</p>
			<p class="MLP-prima-rec"><span class="MLP-znak-tucne-11b">NALEJVÁČEK</span> <span class="MLP-znak-kurziva-11b">(přináší talíř a&nbsp;džbánek)</span>: Hned jsem tady, jen to fikne. <span class="MLP-znak-kurziva-11b">(Dá to VOCILKOVI a&nbsp;běží zas ven.)</span></p>
			<p class="MLP-prima-rec"><span class="MLP-znak-tucne-11b">ŠVANDA</span>: Dobrého zdraví, hoši, dobrého zdraví. I&nbsp;kýho ďábla! Jakpak ty sem přicházíš, ďábelská podšívko?</p>
			<p class="MLP-prima-rec"><span class="MLP-znak-tucne-11b">VOCILKA</span>: Svou vlastní ekvipáží<span class="char-style-override-1"><a id="footnote-27518-26-backlink" class="footnote-link" href="#footnote-27518-26">26</a></span>. Služebníček&nbsp;– těší mě&nbsp;–</p>
			<p class="MLP-prima-rec"><span class="MLP-znak-tucne-11b">ŠVANDA</span> <span class="MLP-znak-kurziva-11b">(obejde hrozivě VOCILKU, dlouho si jej měří)</span>: Hoši, vyvalchujte mi tenhle měch, já vám budu za to celou noc hrát zadarmo!</p>
			<p class="MLP-prima-rec"><span class="MLP-znak-tucne-11b">CHASA</span>: I&nbsp;proč ne&nbsp;– to se může stát. <span class="MLP-znak-kurziva-11b">(Vstávají na VOCILKU.)</span></p>
			<p class="MLP-prima-rec"><span class="MLP-znak-tucne-11b">VOCILKA</span>: Lidé, mějte rozum! <span class="MLP-znak-kurziva-11b">(Couvá za stůl a&nbsp;chopí se své truhlice.)</span> Zpátky, já tu mám nabité kanóny a&nbsp;nerozumím žertu!</p>
			<p class="MLP-prima-rec"><span class="MLP-znak-tucne-11b">ŠVANDA</span>: Anebo&nbsp;– nechte toho! On to naposledy přece nejlíp se mnou myslel&nbsp;– ačkoli se to neokázalo.</p>
			<p class="MLP-prima-rec"><span class="MLP-znak-tucne-11b">VOCILKA</span><span>: To je moudré slovo. Arciže jsem to nejlíp myslil. Co­pak je princovství nějaká maličkost? Že to sklaplo, za to nemohu.</span></p>
			<p class="MLP-scenicke-poznamky">NALEJVÁČEK přinese džbánek.</p>
			<p class="MLP-prima-rec"><span class="MLP-znak-tucne-11b">ŠVANDA</span> <span class="MLP-znak-kurziva-11b">(sedne ke stolu)</span>: Šsst!&nbsp;– Slyšeli jste? Princovství! Vy mi to nechcete nikdy věřit, když povídám, jaký jsem měl kříž s&nbsp;princeznami. Tenhle člověk je svědek.</p>
			<p class="MLP-prima-rec"><span class="MLP-znak-tucne-11b">VOCILKA</span>: Ano, já byl při tom.&nbsp;– Pane hospodský, ještě džbáneček! <span class="MLP-znak-kurziva-11b">(Sedne si k&nbsp;ŠVANDOVI.)</span></p>
			<p class="MLP-prima-rec"><span class="MLP-znak-tucne-11b">ŠVANDA</span> <span class="MLP-znak-kurziva-11b">(se směje)</span>: Ale řekni mi, šibeničníku, jak jsi tenkráte vyváznul?</p>
			<p class="MLP-prima-rec"><span class="MLP-znak-tucne-11b">VOCILKA</span>: Oh, tuze dobře. Ti lidé byli ke mně samé komplimenty, chtěli mě pořád ještě zdržovat&nbsp;– ale já, že když vám udělali takový škandál&nbsp;– a&nbsp;ztratil jsem se jako stín.</p>
			<p class="MLP-prima-rec"><span class="MLP-znak-tucne-11b">ŠVANDA</span>: A&nbsp;potom?</p>
			<p class="MLP-prima-rec"><span class="MLP-znak-tucne-11b">VOCILKA</span>: Potom jsem šel zpytovat cizí krajiny&nbsp;– až&nbsp;jsem konečně sehnal celou společnost veselých lidí.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Samých cekretářů&nbsp;– ne?</p>
			<p class="MLP-prima-rec"><span class="MLP-znak-tucne-11b">VOCILKA</span>: Oh, prosím. Mezi těmi byli také princezny a&nbsp;princové. Však uvidíte, mám jich několik ještě támhle v&nbsp;truhlici.</p>
			<p class="MLP-prima-rec"><span class="MLP-znak-tucne-11b">ŠVANDA</span>: V&nbsp;truhlici?</p>
			<p class="MLP-prima-rec"><span class="MLP-znak-tucne-11b">VOCILKA</span>: Já měl již v&nbsp;kolíbce hroznou lásku k&nbsp;svobodnému umění, a&nbsp;proto jsem si pořídil konečně celou bandu kunštýřů.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Kunštýřů?</p>
			<p class="MLP-prima-rec"><span class="MLP-znak-tucne-11b">VOCILKA</span>: Komedii s&nbsp;pimprlaty.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Ha, ha, ha!</p>
			<p class="MLP-prima-rec"><span class="MLP-znak-tucne-11b">VOCILKA</span>: To byste ani neřekl, jaká je to spekulace, když se vydaří; to je ta nejlepší divadelní direkce, protože se nestará o&nbsp;gáže&nbsp;– a&nbsp;hercové nikdy nepokoušejí, nedělají pikle a&nbsp;úklady. Na počátku se mi také dařilo; ale poněvadž nýnčko při tom kunštu jeden druhému na kobylce sedí: tedy se mi živnost také ztenčila, a&nbsp;stala se mi konečně malá mrzutost&nbsp;– na poslední hospodě jsem musil nechat celou společnost i&nbsp;s&nbsp;maši<span>nami v&nbsp;prezónu</span><span class="char-style-override-1"><a id="footnote-27518-27-backlink" class="footnote-link" href="#footnote-27518-27">27</a></span><span>&nbsp;– sotvaže jsem uplách s&nbsp;malou truhličkou, kde mám ještě princeznu Alcestu, doktora Fausta, Don Šajna a&nbsp;několik čertů.&nbsp;– Ale což to mluvím pořád o&nbsp;sobě. Povězte mi raději vy, jak jste sem přišel, co zde děláte, jak se máte a&nbsp;jak to zde vydržíte?</span></p>
			<p class="MLP-prima-rec"><span class="MLP-znak-tucne-11b">ŠVANDA</span>: Já? A&nbsp;copak mi zde schází? Neslyšel jsi ještě o&nbsp;strakonickém dudákovi?</p>
			<p class="MLP-prima-rec"><span class="MLP-znak-tucne-11b">VOCILKA</span>: Slyšel; ale nemohlo mně napadnout, že to je můj slavný koncertista.</p>
			<p class="MLP-prima-rec"><span class="MLP-znak-tucne-11b">ŠVANDA</span>: K&nbsp;čertu s&nbsp;koncertistou! Já jsem v&nbsp;tom světě ztratil dost a&nbsp;dost&nbsp;– že mně někdy už ani pít nechutná.</p>
			<p class="MLP-prima-rec"><span class="MLP-znak-tucne-11b">VOCILKA</span>: Ó, jen jsme měli zůstat déle pohromadě&nbsp;– to byste viděl.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Možná, že bys mi byl notně vytřel zrak.&nbsp;– V&nbsp;cizině jsem nebyl doma. Já nechal tedy svět být světem a&nbsp;vandroval jsem domů. Kdo mě potřebuje, však mě najde, mým dudám nevyrovná se žádná muzika.</p>
			<p class="MLP-prima-rec"><span class="MLP-znak-tucne-11b">VOCILKA</span>: A&nbsp;tady chcete zůstat?</p>
			<p class="MLP-prima-rec"><span class="MLP-znak-tucne-11b">ŠVANDA</span>: Až do smrti.</p>
			<p class="MLP-prima-rec"><span class="MLP-znak-tucne-11b">VOCILKA</span>: To je škoda.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Proč?</p>
			<p class="MLP-prima-rec"><span class="MLP-znak-tucne-11b">VOCILKA</span>: Já bych měl špekulaci.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Ty? Už zas?</p>
			<p class="MLP-prima-rec"><span class="MLP-znak-tucne-11b">VOCILKA</span>: Abyste šel se mnou do kumpanie. Vy byste mohl peníze shánět a&nbsp;já rozhánět. Ale vy jste bezpochyby ženat?</p>
			<p class="MLP-prima-rec"><span class="MLP-znak-tucne-11b">ŠVANDA</span> (<span class="MLP-znak-kurziva-11b">vyskočí)</span>: Chceš, abych ti dal jednu od ruky? Nevíš, darebo, že mi na tvé lhaní zavřeli Dorotku?</p>
			<p class="MLP-prima-rec"><span class="MLP-znak-tucne-11b">VOCILKA</span>: No, snad jí nedrží až do dneška v&nbsp;klepetech?</p>
			<p class="MLP-prima-rec"><span class="MLP-znak-tucne-11b">ŠVANDA</span> <span class="MLP-znak-kurziva-11b">(smutně)</span>: Prý ji pustili, ale to ví bůh, kde bloudí a&nbsp;cestu nalézti nemůže.</p>
			<p class="MLP-prima-rec"><span class="MLP-znak-tucne-11b">VOCILKA</span>: Snad abyste ji dal do novin nebo vybubnovat?</p>
			<p class="MLP-prima-rec"><span class="MLP-znak-tucne-11b">ŠVANDA</span>: A&nbsp;když si na to vzpomenu&nbsp;– tu cítím, že můj život za nic nestojí a&nbsp;že je nejlíp, když ho probiju; někdy bych si oči z&nbsp;hlavy vytrhal. He, hospodský, nalejte! <span class="MLP-znak-kurziva-11b">(Sedne zase.)</span></p>
			<p class="MLP-scenicke-poznamky">NALEJVÁČEK odejde se džbánem.</p>
			<p class="MLP-prima-rec"><span class="MLP-znak-tucne-11b">VOCILKA</span>: Tak vy jste odešel z&nbsp;té indiánské země docela sám?</p>
			<p class="MLP-prima-rec"><span class="MLP-znak-tucne-11b">ŠVANDA</span><span> </span><span class="MLP-znak-kurziva-11b">(dá se do smíchu)</span><span>: I&nbsp;ba&nbsp;– skoro nevím, jak jsem vyvázl. Mně se zdá, že mi tam chtěli skrze tu plačtivou princeznu vystrojit šibeniční houpačku; ale v&nbsp;noci mě navštívil někdo tak krásný a&nbsp;dobrý, že to takový ničema jako ty nesmí ani slyšet&nbsp;– a&nbsp;já si pak hrál svou zamilovanou, a&nbsp;vězení se samo otevřelo a&nbsp;vojáci z&nbsp;dešperace</span><span class="char-style-override-1"><a id="footnote-27518-28-backlink" class="footnote-link" href="#footnote-27518-28">28</a></span><span>, místo co by mě lapli, začali poslouchat, smát se a&nbsp;tancovat, a&nbsp;já jakoby nic skrze ně dál a&nbsp;dál, a&nbsp;nežli jsem si pomyslil, byl jsem za městem. </span><span class="MLP-znak-kurziva-11b">(Vzdech.)</span><span> Ale bez Dorotky!</span></p>
			<p class="MLP-prima-rec"><span class="MLP-znak-tucne-11b">VOCILKA</span> <span class="MLP-znak-kurziva-11b">(vyvaluje oči)</span>: Cože? A&nbsp;to všechno jenom skrze dudy? Ne, to by jaktěživ člověk neuvěřil, co takový měch a&nbsp;ta nepatrná píšťala umí.</p>
			<p class="MLP-prima-rec"><span class="MLP-znak-tucne-11b">ŠVANDA</span>: I&nbsp;co píšťala! To můžeš do jiné dejmat, až ti oči potečou&nbsp;– to, co já z&nbsp;téhle, z&nbsp;ní nevydejmáš. Aha! To ty koukáš, viď? Oh, já také dlouho nevěděl, co to je; ale když mě drželi v&nbsp;pasti, přišel jsem tomu na kloub. Když já chci, musí podle mne tancovat každý!</p>
			<p class="MLP-prima-rec"><span class="MLP-znak-tucne-11b">VOCILKA</span>: Kýho ďábla! <span class="MLP-znak-kurziva-11b">(Vstane, stranou.)</span> Aby to byly nějaké divo­tvorné dudy?&nbsp;– Za našich časů&nbsp;– pardieu<span class="char-style-override-1"><a id="footnote-27518-29-backlink" class="footnote-link" href="#footnote-27518-29">29</a></span>! Na mne přicházejí taškářské myšlenky.</p>
			<p class="MLP-prima-rec"><span class="MLP-znak-tucne-11b">ŠVANDA</span>: No, copak tam obcházíš, jako když tě někdo kousl? Pojď pít! Či nemáš chut?</p>
			<p class="MLP-prima-rec"><span class="MLP-znak-tucne-11b">VOCILKA</span>: Oh, a&nbsp;jakou!&nbsp;– kdybys věděl nač.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Pij, je ti přáno&nbsp;– a&nbsp;chceš-li, zůstaň u&nbsp;mne; beztoho nemám nikoho, aby to se mnou upřímně myslel, a&nbsp;já jsem přece rád veselý.</p>
			<p class="MLP-prima-rec"><span class="MLP-znak-tucne-11b">VOCILKA</span>: Na mne se můžete spolehnout.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Já vím!</p>
			<p class="MLP-prima-rec"><span class="MLP-znak-tucne-11b">VOCILKA</span>: Hrady můžete na mně stavět.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Dorotka se mi nevrátila&nbsp;– a&nbsp;já pospíchal domů jen kvůli ní.</p>
			<p class="MLP-prima-rec"><span class="MLP-znak-tucne-11b">NALEJVÁČEK</span> <span class="MLP-znak-kurziva-11b">(přinesl zatím džbánek a&nbsp;postavil se k&nbsp;oknu)</span>: Ale to jsem blázen! Mám cink, nebo nevidím?</p>
			<p class="MLP-prima-rec"><span class="MLP-znak-tucne-11b">ŠVANDA</span>: Copak?</p>
			<p class="MLP-prima-rec"><span class="MLP-znak-tucne-11b">NALEJVÁČEK</span>: Tuhle mi bylo právě, jako bych ho byl na kopečku viděl.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Kohopak?</p>
			<p class="MLP-prima-rec"><span class="MLP-znak-tucne-11b">VOCILKA</span>: Šenkýřské svědomí s&nbsp;konývkou?</p>
			<p class="MLP-prima-rec"><span class="MLP-znak-tucne-11b">NALEJVÁČEK</span>: Kalafunu s&nbsp;tou holkou.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Cože povídáte? Kalafunu?&nbsp;– Vocilko, drž mě, ať neupadnu! A&nbsp;viděl jste dobře?</p>
			<p class="MLP-prima-rec"><span class="MLP-znak-tucne-11b">NALEJVÁČEK</span>: Alespoň se mi to zdálo.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Ach, kýž se vám to vyjeví!</p>
			<p class="MLP-prima-rec"><span class="MLP-znak-tucne-11b">VOCILKA</span>: To by bylo ambo<span class="char-style-override-1"><a id="footnote-27518-30-backlink" class="footnote-link" href="#footnote-27518-30">30</a></span>&nbsp;– a&nbsp;mně k&nbsp;tomu&nbsp;– terno.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Vocilko, dej mi hubičku! Je-li tady taky Dorotka&nbsp;– já nevím, co ti udělám&nbsp;– ach, já se držím sotva na nohou!</p>
			<p class="MLP-prima-rec"><span class="MLP-znak-tucne-11b">VOCILKA</span>: Já se půjdu zeptat.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Ne, ne, já si musím tu radost udělat sám. Ty se zatím raduj také&nbsp;– skákej, tancuj, cekretáři. Hospodský, nalejvejte&nbsp;– já dnes všecko platím! Ať se to opije&nbsp;– mně tancuje hlava už také vrtáka. <span class="MLP-znak-kurziva-11b">(Odběhne.)</span></p>
			<p class="MLP-prima-rec"><span class="MLP-znak-tucne-11b">VOCILKA</span>: A&nbsp;tohle by teď scházelo, aby se mi zase pletla ta Dorotka do řemesla. Já si dělal už královské plány. Ty dudy musím mít!&nbsp;– jen kdybych mohl dudáka dostat někam stranou&nbsp;– nikdo mě tu nezná&nbsp;– dal bych mu ťafku… a&nbsp;pan Vocilka by najednou byl pánem nad všechny pány. Že je to taškářství? Eh co, jen když se vyplatí. <span class="MLP-znak-kurziva-11b">(Odejde.)</span></p>
			<p class="MLP-scenicke-poznamky para-style-override-3">Proměna&nbsp;– chudobná světnice.</p>
			<p id="toc_marker-4-3" class="MLP-uroven3-nadpis">Výstup 3</p>
			<p class="MLP-scenicke-poznamky">KORDULA mezi dětmi, všichni pletou nůše, KALAFUNA s&nbsp;vakem na zádech, DOROTKA s&nbsp;ranečkem.</p>
			<p class="MLP-prima-rec"><span class="MLP-znak-tucne-11b">KALAFUNA</span> <span class="MLP-znak-kurziva-11b">(otevře dveře a&nbsp;zastaví se mezi nimi)</span>: Dobrého zdraví vespolek!</p>
			<p class="MLP-prima-rec"><span class="MLP-znak-tucne-11b">DĚTI</span>: Tatínek! Tatínek! <span class="MLP-znak-kurziva-11b">(Běží k&nbsp;němu a&nbsp;věší se na něj.)</span></p>
			<p class="MLP-prima-rec"><span class="MLP-znak-tucne-11b">KORDULA</span>: I&nbsp;ty zlopověstný!&nbsp;– <span class="MLP-znak-kurziva-11b">(Najednou se od něho odvrátí a&nbsp;zabývá se nůší.)</span> A&nbsp;ne, a&nbsp;ne! A&nbsp;kdybych se měla zalknout!</p>
			<p class="MLP-prima-rec"><span class="MLP-znak-tucne-11b">KALAFUNA</span>: Pozdrav vás ruka Páně, děti&nbsp;– pozdrav pánbůh, ty moje kachničko. Co děláš? Frantíku? Poslouchali jste?</p>
			<p class="MLP-prima-rec"><span class="MLP-znak-tucne-11b">FRANTÍK</span>: Poslouchali.</p>
			<p class="MLP-prima-rec"><span class="MLP-znak-tucne-11b">KALAFUNA</span>: Tak. Medu jsem líznul&nbsp;– teď půjdeme kousat puškvorec. <span class="MLP-znak-kurziva-11b">(Blíží se k&nbsp;ženě.)</span> No, pozdrav tě otec nebeský&nbsp;– paní Kordulo!</p>
			<p class="MLP-scenicke-poznamky">KORDULA na něj nedbá.</p>
			<p class="MLP-prima-rec"><span class="MLP-znak-tucne-11b">KALAFUNA</span>: Stará&nbsp;– já udělal hloupý kousek, ale vždyť bude zas všechno dobře&nbsp;– já ti to nynčko nahradím.</p>
			<p class="MLP-prima-rec"><span class="MLP-znak-tucne-11b">KORDULA</span> <span class="MLP-znak-kurziva-11b">(praští proutím a&nbsp;rozběhne se na DOROTKU)</span>: Nu, pěkně se vítáme, panenko! Už jsme se proběhli&nbsp;– co? Už nás bolí nohy? Přišli jste si odpočinout? Zde není místa, panenko – zde bydlí chudá, opuštěná, ale poctivá žena. Zde není ani kde sednout&nbsp;– hledejme si jinde hnízdečko. <span class="MLP-znak-kurziva-11b">(Obrátí se zpět.)</span></p>
			<p class="MLP-prima-rec"><span class="MLP-znak-tucne-11b">KALAFUNA</span> <span class="MLP-znak-kurziva-11b">(mluvil zatím s&nbsp;dětmi)</span>: No, jakpak, Dorotko? Sedněte si, sedněte. He, Frantíku, podej židličku&nbsp;– a&nbsp;odložte, jako doma. Až přijde moje stará, ona vám hned něco ustrojí.</p>
			<p class="MLP-prima-rec"><span class="MLP-znak-tucne-11b">KORDULA</span> <span class="MLP-znak-kurziva-11b">(se rozkřikne)</span>: I&nbsp;ty nestydatý! <span class="MLP-znak-kurziva-11b">(Rozběhne se na něj, ale opět se vrátí a&nbsp;sem tam šuká.)</span></p>
			<p class="MLP-prima-rec"><span class="MLP-znak-tucne-11b">KALAFUNA</span>: Nu, jakpak to bude se mnou, děti? Nepomůžete mi sundat ranec?</p>
			<p class="MLP-scenicke-poznamky">DĚTI se na něj shrnou.</p>
			<p class="MLP-prima-rec"><span class="MLP-znak-tucne-11b">KALAFUNA</span>: Počkejte&nbsp;– jen pozor!</p>
			<p class="MLP-prima-rec"><span class="MLP-znak-tucne-11b">KORDULA</span>: Frantíku, sem pojď, slyšíš?</p>
			<p class="MLP-prima-rec"><span class="MLP-znak-tucne-11b">FRANTÍK</span>: Hned, maminko, hned.</p>
			<p class="MLP-prima-rec"><span class="MLP-znak-tucne-11b">KORDULA</span>: Honzíku, mám pro tebe jít?</p>
			<p class="MLP-prima-rec"><span class="MLP-znak-tucne-11b">HONZÍK</span>: Já už jdu.</p>
			<p class="MLP-prima-rec"><span class="MLP-znak-tucne-11b">KALAFUNA</span>: Pozor, je tam také něco pro vás&nbsp;– tak. A&nbsp;teď mi sem dejte mou starou židli, jestli jste ji neprodali zatím Židovi&nbsp;– he, he!</p>
			<p class="MLP-scenicke-poznamky">DĚTI přišoupnou doprostřed světnice starou lenošku.</p>
			<p class="MLP-prima-rec"><span class="MLP-znak-tucne-11b">KALAFUNA</span> <span class="MLP-znak-kurziva-11b">(pohodlně se posadí)</span>: Tak&nbsp;– po tom se mi už dávno stýskalo. Všude dobře, doma nejlíp; to si pamatujte, milé děti. A&nbsp;poněvadž jste maminku poslouchali&nbsp;– je-li to pravda?</p>
			<p class="MLP-prima-rec"><span class="MLP-znak-tucne-11b">DĚTI</span>: Je to pravda. <span class="MLP-znak-kurziva-11b">(Ohlížejí se po matce.)</span></p>
			<p class="MLP-prima-rec"><span class="MLP-znak-tucne-11b">KALAFUNA</span>: To abych vás hned něčím potěšil.</p>
			<p class="MLP-prima-rec"><span class="MLP-znak-tucne-11b">FRANTÍK</span>: Dáš mi perníkového panáka?</p>
			<p class="MLP-prima-rec"><span class="MLP-znak-tucne-11b">KALAFUNA</span>: Dám, holečku&nbsp;– třebas dva.</p>
			<p class="MLP-prima-rec"><span class="MLP-znak-tucne-11b">KAČENKA</span>: Mně taky?</p>
			<p class="MLP-prima-rec"><span class="MLP-znak-tucne-11b">KALAFUNA</span>: I&nbsp;to víš. A&nbsp;nynčko poslechněte. Vidíte, já jsem od vás odešel a&nbsp;nic jsem neřekl&nbsp;– vy byste byli plakali, a&nbsp;to by mě bolelo&nbsp;– a&nbsp;maminka by byla také plakala&nbsp;–</p>
			<p class="MLP-prima-rec"><span class="MLP-znak-tucne-11b">HONZÍK</span>: Ona plakala beztoho.</p>
			<p class="MLP-scenicke-poznamky">KORDULA hněvivě se utrhla.</p>
			<p class="MLP-prima-rec"><span class="MLP-znak-tucne-11b">KALAFUNA</span>: Anebo by hubovala&nbsp;–</p>
			<p class="MLP-prima-rec"><span class="MLP-znak-tucne-11b">HONZÍK</span>: Ona hubovala beztoho.</p>
			<p class="MLP-prima-rec"><span class="MLP-znak-tucne-11b">KALAFUNA</span>: To ze samého strachu, že se mi ve světě něco stane; nebo, vidíte&nbsp;– ona mě má tuze ráda&nbsp;–</p>
			<p class="MLP-scenicke-poznamky">DĚTI se ohlížejí.</p>
			<p class="MLP-prima-rec"><span class="MLP-znak-tucne-11b">KALAFUNA</span>: A&nbsp;já ji mám taky rád&nbsp;– proto jsem šel do světa, abych něco vydělal a&nbsp;něco jí přinesl.</p>
			<p class="MLP-scenicke-poznamky">KORDULA poslouchá.</p>
			<p class="MLP-prima-rec"><span class="MLP-znak-tucne-11b">KALAFUNA</span>: Ona se mezitím nejspíš také všelijak protloukala.</p>
			<p class="MLP-prima-rec"><span class="MLP-znak-tucne-11b">HONZÍK</span>: Oh&nbsp;– a&nbsp;jak! Dělala posličku; a&nbsp;někdy byla moc smutná.</p>
			<p class="MLP-prima-rec"><span class="MLP-znak-tucne-11b">KALAFUNA</span>: Podívejme se. No, však já jí to vynahradím. Až tedy přijde domů&nbsp;–</p>
			<p class="MLP-prima-rec"><span class="MLP-znak-tucne-11b">KAČENKA</span>: Ale vždyť je maminka do…</p>
			<p class="MLP-prima-rec"><span class="MLP-znak-tucne-11b">KALAFUNA</span> <span class="MLP-znak-kurziva-11b">(zacpe jí ústa)</span>: Až tedy přijde domů, poběhnete jí naproti a&nbsp;budete křičet: tatínek je tady&nbsp;– a&nbsp;myslil na tebe&nbsp;– a&nbsp;dělal muziku&nbsp;– a&nbsp;tuhle ti přinesl&nbsp;– <span class="MLP-znak-kurziva-11b">(vyndá plný sáček a&nbsp;cinká jím)</span> pytlíček tolárků, a&nbsp;něco zašil ještě do kabátu&nbsp;– na, tumáš, maminko. Buď veselá a&nbsp;měj ho ráda.</p>
			<p class="MLP-prima-rec"><span class="MLP-znak-tucne-11b">KORDULA</span><span>: Přestaň, přestaň, muži! To mi utrhne srdce! </span><span class="MLP-znak-kurziva-11b">(Běží k&nbsp;němu a&nbsp;padne mu okolo krku.)</span></p>
			<p class="MLP-prima-rec"><span class="MLP-znak-tucne-11b">KALAFUNA</span>: I&nbsp;podívejme se&nbsp;– he, he! Maminka je už doma.</p>
			<p class="MLP-prima-rec"><span class="MLP-znak-tucne-11b">DĚTI</span> <span class="MLP-znak-kurziva-11b">(skáčou kolem)</span>: Hejchuchu!</p>
			<p class="MLP-prima-rec"><span class="MLP-znak-tucne-11b">KORDULA</span>: Nehněvej se, Kalafuno, že prve tak&nbsp;– ale já bych neměla na tebe promluvit půl léta&nbsp;–</p>
			<p class="MLP-prima-rec"><span class="MLP-znak-tucne-11b">KALAFUNA</span>: Arci, arci&nbsp;– he, he! Pokuta musí být.</p>
			<p class="MLP-prima-rec"><span class="MLP-znak-tucne-11b">KORDULA</span>: Ale&nbsp;– kdepak máš ty peníze?</p>
			<p class="MLP-prima-rec"><span class="MLP-znak-tucne-11b">KALAFUNA</span>: Tu jsou, stará&nbsp;– uvař si je, upeč si je, dělej s&nbsp;nimi, co se ti líbí&nbsp;– a&nbsp;budeš-li přitom ještě potřebovat dvě pilné ruce&nbsp;– tuhle jsem ti přivedl pomocnici&nbsp;– nemá toho štěstí nazbyt.</p>
			<p class="MLP-prima-rec"><span class="MLP-znak-tucne-11b">KORDULA</span>: I&nbsp;jak myslíš, milý muži. Má-li se Dorotka mezi cizími potloukat, ať zůstane u&nbsp;nás; když pomáhal pán bůh tak dlouho, pomůže teď také. Nehněvejte se, Dorotko. To víte, když má člověk něco na srdci&nbsp;–</p>
			<p class="MLP-prima-rec"><span class="MLP-znak-tucne-11b">KALAFUNA</span>: I&nbsp;nech toho, stará!&nbsp;– a&nbsp;poslechni, copak to povídají lidé o&nbsp;Švandovi?</p>
			<p class="MLP-prima-rec"><span class="MLP-znak-tucne-11b">KORDULA</span>: I, s&nbsp;tím člověkem je to boží dopuštění. Co by ten už mohl mít, co je nazpátek&nbsp;– darmo povídat! Ale on to zas všecko protluče. Co večer vydělá, do rána prohejří.</p>
			<p class="MLP-prima-rec para-style-override-3"><span class="MLP-znak-tucne-11b">KALAFUNA</span>: Ten Švanda, ten Švanda!&nbsp;– to je prach nepěkný člověk!</p>
			<p id="toc_marker-4-4" class="MLP-uroven3-nadpis">Výstup 4</p>
			<p class="MLP-scenicke-poznamky">Otevřou se dveře a&nbsp;v&nbsp;nich stojí ŠVANDA; předešlí. Pauza.</p>
			<p class="MLP-prima-rec"><span class="MLP-znak-tucne-11b">KALAFUNA</span>: Ale to jsou hosti! Švando, kdybych dnes neměl lakovou radost, tak bych ti, na mou věru&nbsp;–</p>
			<p class="MLP-prima-rec"><span class="MLP-znak-tucne-11b">ŠVANDA</span>: Ah, tu jsi opravdu, Kalafuno. Ne, nehněvej se.&nbsp;– Ale kde jsi nechal Dorotku?</p>
			<p class="MLP-scenicke-poznamky">KALAFUNA hodí hlavou.</p>
			<p class="MLP-prima-rec"><span class="MLP-znak-tucne-11b">ŠVANDA</span> <span class="MLP-znak-kurziva-11b">(běží k&nbsp;ní)</span>: Dorotko!</p>
			<p class="MLP-scenicke-poznamky">DOROTKA, jež byla celou minulou scénu tiše seděla, vstane a&nbsp;chce odejít.</p>
			<p class="MLP-prima-rec"><span class="MLP-znak-tucne-11b">ŠVANDA</span> <span class="MLP-znak-kurziva-11b">(jí zastoupí cestu)</span>: Dorotko!</p>
			<p class="MLP-prima-rec"><span class="MLP-znak-tucne-11b">KALAFUNA</span> <span class="MLP-znak-kurziva-11b">(stranou k&nbsp;ženě)</span>: Stará, nechme je mezi čtyřma očima. Chlapík nám vyvedl sice zpropadený kousek a&nbsp;zasloužil by&nbsp;– ale my z&nbsp;toho také šťastně vyklouzli a&nbsp;já se nerad hněvám, to víš&nbsp;– a&nbsp;dnes bych se rozdělil s&nbsp;celým světem o&nbsp;srdce – he, he! A&nbsp;téhle holce nebude také na škodu, když se jí zlost a&nbsp;žalost trochu slehne. Pojďte, děti, půjdeme do komory. Uvidíte, co jsem vám přinesl.</p>
			<p class="MLP-scenicke-poznamky">Vezme mezitím ranec a&nbsp;odejde se svými.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Dorotko&nbsp;– podívej se na mne, slyšíš?</p>
			<p class="MLP-prima-rec"><span class="MLP-znak-tucne-11b">DOROTKA</span> <span class="MLP-znak-kurziva-11b">(oči k&nbsp;němu nepozvedne)</span>: Co chceš ode mne? Mezi námi je konec všemu nadosmrti.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Já chybil hanebně&nbsp;– přiznávám se&nbsp;– já byl dareba; ale to bylo návodem&nbsp;–</p>
			<p class="MLP-prima-rec"><span class="MLP-znak-tucne-11b">DOROTKA</span>: Mlč; ty by ses byl chladně díval na to, kdybych byla tu chvíli zemřela.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Ne, to nevěř; já tě měl ustavičně rád;&nbsp;– ale to do mne vjelo to nešťastné furiantství&nbsp;– ach, jen mi odpusť a&nbsp;všecko bude dobře.</p>
			<p class="MLP-prima-rec"><span class="MLP-znak-tucne-11b">DOROTKA</span>: Dobře&nbsp;– nedobře&nbsp;– já s&nbsp;nevěrníky a&nbsp;hejřilci spolky nemám. Vyhledej si tovaryše sobě rovného; já o&nbsp;tobě nechci ani slyšet.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Dorotko, nevyčítej mi nynější život; ten byl samá žalost jen proto, žes tady nebyla ty.</p>
			<p class="MLP-prima-rec"><span class="MLP-znak-tucne-11b">DOROTKA</span> <span class="MLP-znak-kurziva-11b">(se k&nbsp;němu obrátí)</span>: Ano, tak vypadají lidé, co mají žalost! Ti se toulají celý den po hospodách, tropí divé kousky, vypravovali nám o&nbsp;tom hned cestou.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Já toho nechám, Dorotko!&nbsp;– Ó, teď bude všecko jinak&nbsp;– teď mám zase tebe!</p>
			<p class="MLP-prima-rec"><span class="MLP-znak-tucne-11b">DOROTKA</span>: Jdi svou cestou a&nbsp;na mne nemysli; já pro tebe nejsem na světě. Jdi, já se za tebe ještě pomodlím&nbsp;– a&nbsp;uslyším-li o&nbsp;tobě někdy něco dobrého, zavru ráda oči.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Dorotko, ty bys mě nemohla takhle odbývat, kdybys mě byla kdy milovala.</p>
			<p class="MLP-prima-rec"><span class="MLP-znak-tucne-11b">DOROTKA</span>: Kdybych tě byla milovala?&nbsp;– Ó&nbsp;jdi, jdi! Ty jsi zlý člověk!</p>
			<p class="MLP-prima-rec"><span class="MLP-znak-tucne-11b">ŠVANDA</span>: Tak? Ty se tedy nesmíříš? Chceš se hněvat do smrti?</p>
			<p class="MLP-prima-rec"><span class="MLP-znak-tucne-11b">DOROTKA</span> <span class="MLP-znak-kurziva-11b">(tiše před sebe, náhle změkne)</span>: Já se nehněvám&nbsp;– jenom nechci s&nbsp;tebou být.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Pro jedinou chybu?</p>
			<p class="MLP-prima-rec"><span class="MLP-znak-tucne-11b">DOROTKA</span>: Pro jedinou&nbsp;– ale takovou, že může věrnou dívku připravit o&nbsp;rozum! Jdi, já ti nevěřím. Jak jsi mě nechal darmo volat, tak se budeš u&nbsp;mne darmo domlouvat. </p>
			<p class="MLP-prima-rec"><span class="MLP-znak-tucne-11b">ŠVANDA</span>: Ale. což kdybych ti dokázal, že mi zas můžeš věřit? Dorotko, usměješ se potom na mne?</p>
			<p class="MLP-prima-rec"><span class="MLP-znak-tucne-11b">DOROTKA</span>: Jdi jen svou cestou!</p>
			<p class="MLP-prima-rec"><span class="MLP-znak-tucne-11b">ŠVANDA</span>: To je teda celé moje utěšení? Na všechny moje prosby a&nbsp;sliby všechna odpověď? Ó, vždyť je dobře! Jen se tedy hněvej&nbsp;– hraj si na pyšnou princeznu, až se tím hněvem třeba zalkneš; však z&nbsp;toho nebudeš mít zlaté ovoce!</p>
			<p class="MLP-prima-rec"><span class="MLP-znak-tucne-11b">DOROTKA</span>: Já nedychtila nikdy po zlatě.</p>
			<p class="MLP-prima-rec"><span class="MLP-znak-tucne-11b">ŠVANDA</span><span>: A&nbsp;jen abys věděla! Teprve teď já budu hejřit, teprve teď budu vyvádět, jen abych ležel brzo na prkně&nbsp;– a&nbsp;až mě ponesou na hřbitov, přijď se na mne ještě podívat a&nbsp;rozvesel se, zasměj se&nbsp;– </span><span class="MLP-znak-kurziva-11b">(již skoro s&nbsp;pláčem)</span><span> potom budeš mít vyhráno! </span><span class="MLP-znak-kurziva-11b">(Odběhne.)</span></p>
			<p class="MLP-prima-rec"><span class="MLP-znak-tucne-11b">DOROTKA</span> <span class="MLP-znak-kurziva-11b">(jako by chtěla za ním)</span>: Švan&nbsp;– <span class="MLP-znak-kurziva-11b">(Zastaví se.)</span> Děj se vůle Páně&nbsp;– já jinak nemohu; jestli se nepolepší sám od sebe&nbsp;– nikdo jiný ho nespasí.</p>
			<p class="MLP-scenicke-poznamky para-style-override-3">Mezitím se pomalu stmívá. Za scénou je slyšet divokou hudbu Švan­dových dud.</p>
			<p id="toc_marker-4-5" class="MLP-uroven3-nadpis">Výstup 5</p>
			<p class="MLP-scenicke-poznamky">ROSAVA, DOROTKA.</p>
			<p class="MLP-prima-rec"><span class="MLP-znak-tucne-11b">ROSAVA</span> <span class="MLP-znak-kurziva-11b">(venku)</span>: Dcero Trnkova!</p>
			<p class="MLP-prima-rec"><span class="MLP-znak-tucne-11b">DOROTKA</span>: Kdo jest? Kdo volá?</p>
			<p class="MLP-scenicke-poznamky">Okno se otevře a&nbsp;u&nbsp;něho stojí v&nbsp;lesku večerních červánků ROSAVA v&nbsp;černém rouchu.</p>
			<p class="MLP-prima-rec"><span class="MLP-znak-tucne-11b">ROSAVA</span>: Neznáš mě již?</p>
			<p class="MLP-prima-rec"><span class="MLP-znak-tucne-11b">DOROTKA</span>: Svaté síly, jestli mě nemámí soumrak a&nbsp;podivný šat&nbsp;– tedy jsi&nbsp;–</p>
			<p class="MLP-prima-rec"><span class="MLP-znak-tucne-11b">ROSAVA</span>: Ta, která tě vedla světem za tvým milým.</p>
			<p class="MLP-prima-rec"><span class="MLP-znak-tucne-11b">DOROTKA</span>: Pojď dál!</p>
			<p class="MLP-prima-rec"><span class="MLP-znak-tucne-11b">ROSAVA</span>: Nesmím; ohniště je umeteno.</p>
			<p class="MLP-prima-rec"><span class="MLP-znak-tucne-11b">DOROTKA</span>: Nebesa!</p>
			<p class="MLP-prima-rec"><span class="MLP-znak-tucne-11b">ROSAVA</span>: Nestrachuj se.</p>
			<p class="MLP-prima-rec"><span class="MLP-znak-tucne-11b">DOROTKA</span>: Ty jsi?&nbsp;–</p>
			<p class="MLP-prima-rec"><span class="MLP-znak-tucne-11b">ROSAVA</span>: Divá žena&nbsp;– ano, z&nbsp;mateřské lásky k&nbsp;tvému milenci.</p>
			<p class="MLP-prima-rec"><span class="MLP-znak-tucne-11b">DOROTKA</span>: Ty&nbsp;– jeho matka?</p>
			<p class="MLP-prima-rec"><span class="MLP-znak-tucne-11b">ROSAVA</span>: Ó,&nbsp;neopouštěj ho a&nbsp;vyveď ho z&nbsp;nebezpečenství. Vidím, že ho dosud miluješ.</p>
			<p class="MLP-prima-rec"><span class="MLP-znak-tucne-11b">DOROTKA</span>: Co mu hrozí?</p>
			<p class="MLP-prima-rec-bez-mezery"><span class="MLP-znak-tucne-11b">ROSAVA</span>:</p>
			<p class="MLP-verse-drama">To nesmím vyjevit;<br/>dnešní noc jej buďto zabije&nbsp;–<br/>nebo pro nový svět ožije.<br/>Teď zapomeň na svůj žal,<br/>na váš nerozumný svár,<br/>ach&nbsp;– já nesmím napomínat:<br/>jeho duši máš teď spasit, hlídat!&nbsp;–</p>
			<p class="MLP-prima-rec"><span class="MLP-znak-tucne-11b">DOROTKA</span>: Ale jak? A&nbsp;kde ho naleznu?</p>
			<p class="MLP-prima-rec"><span class="MLP-znak-tucne-11b">ROSAVA</span>: O&nbsp;půlnoci na popravišti! <span class="MLP-znak-kurziva-11b">(Zmizí.)</span></p>
			<p class="MLP-prima-rec"><span class="MLP-znak-tucne-11b">DOROTKA</span>: Jeho matka!&nbsp;– A&nbsp;běda mně! Co jsem to slyšela? Co to znamená?</p>
			<p class="MLP-scenicke-poznamky">Hudba Švandových dud zní nejplněji.</p>
			<p class="MLP-prima-rec-dalsi-odstavce-6b-za">Ó, Švando, Švando! Ne, mne neslyší.&nbsp;– Co mám počít? Panenko Maria, osvěť mne jiskrou své moudrosti! Mám jej hledat a&nbsp;varovat?&nbsp;– A&nbsp;když ho nenajdu?&nbsp;– Když neuposlechne?&nbsp;– Nebo – což abych běžela k&nbsp;strýčkovi Tomášovi? Ten je zkušený, starý, bohabojný, a&nbsp;s&nbsp;nebožtíkem tatínkem mluvíval o&nbsp;věcech, které se prý dějí času nočního, že mi někdy srdce trnulo. Ach, ty hvězdo večerní, ty věrná přítelkyně lásky, pomoz! <span class="MLP-znak-kurziva-11b">(Odběhne.)</span></p>
			<p class="MLP-scenicke-poznamky para-style-override-3"><span class="MLP-znak-kurziva-11b">Proměna</span>&nbsp;– <span class="MLP-znak-kurziva-11b">krátký les, měsíc svítí.</span></p>
			<p id="toc_marker-4-6" class="MLP-uroven3-nadpis">Výstup 6</p>
			<p class="MLP-scenicke-poznamky">ŠVANDA, VOCILKA, potom TOMÁŠ.</p>
			<p class="MLP-prima-rec"><span class="MLP-znak-tucne-11b">VOCILKA</span> <span class="MLP-znak-kurziva-11b">(přihýbá si z&nbsp;rosolkové lahvičky)</span>: Jen vesele, Švando, milý kamaráde! Co se ti může stát? I&nbsp;kdyby šlo o&nbsp;krk&nbsp;– vem to nešť!&nbsp;– holka za to stojí&nbsp;– holka je jako mišpule. <span class="MLP-znak-kurziva-11b">(Mlaskne si.)</span></p>
			<p class="MLP-prima-rec"><span class="MLP-znak-tucne-11b">ŠVANDA</span>: A&nbsp;víš to jistotně, že dnes o&nbsp;půlnoci to laskavcové koření kvete?</p>
			<p class="MLP-prima-rec"><span class="MLP-znak-tucne-11b">VOCILKA</span>: Jistojistě&nbsp;– a&nbsp;když se jím holky jenom dotkneš, musí se za tebou fantit&nbsp;– musí tě mít ráda. To je podle receptu mé nebožky báby. <span class="MLP-znak-kurziva-11b">(Pije.)</span></p>
			<p class="MLP-prima-rec"><span class="MLP-znak-tucne-11b">ŠVANDA</span>: Ne, že bych o&nbsp;ni stál&nbsp;– ale budu se mstít!</p>
			<p class="MLP-prima-rec"><span class="MLP-znak-tucne-11b">VOCILKA</span>: Ano, msti se; dej jí co proto!</p>
			<p class="MLP-prima-rec"><span class="MLP-znak-tucne-11b">ŠVANDA</span>: Zfantit se musí, zbláznit, potrhat&nbsp;– já si jí ani nevšimnu! Já ji naučím!</p>
			<p class="MLP-prima-rec"><span class="MLP-znak-tucne-11b">VOCILKA</span><span>: Dobře máš. Zavdej si! Ale pojďme, ať přijdeme na místo, kde koření roste. </span><span class="MLP-znak-kurziva-11b">(Stranou.)</span><span> Tady mu nechci tu ťafku ještě dát a&nbsp;s&nbsp;dudami pak upláchnout, jsme ještě blízko veřejné cesty&nbsp;– někdo by se mohl k&nbsp;tomu hodit&nbsp;– tu máš, tu již někdo leze!&nbsp;– Kdo to?</span></p>
			<p class="MLP-prima-rec"><span class="MLP-znak-tucne-11b">TOMÁŠ</span> <span class="MLP-znak-kurziva-11b">(vystoupí)</span>: Ve jménu Páně&nbsp;– starý Tomáš ze Strakonic. Ale kdo jste vy?</p>
			<p class="MLP-prima-rec"><span class="MLP-znak-tucne-11b">ŠVANDA</span>: Dobrého zdraví, pantatínku. Já jsem Švanda.</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Ty? A&nbsp;co zde děláš tyhle časy? Zde jsou pustá lada, zde není hospoda.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Mám tu řízení.</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Tak pozdě na noc?</p>
			<p class="MLP-prima-rec"><span class="MLP-znak-tucne-11b">ŠVANDA</span>: Nu, vždyť jsi tady také.</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Mne tudy vede cesta k&nbsp;domovu; ale tvá tudy neběží.</p>
			<p class="MLP-prima-rec"><span class="MLP-znak-tucne-11b">ŠVANDA</span>: To nevíš; hleď si jenom sebe.</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Švando, dnes je svatojanská noc, dnes není radno toulat se v&nbsp;temnotách&nbsp;– otvírají se dílny tajemných mocností&nbsp;–</p>
			<p class="MLP-prima-rec"><span class="MLP-znak-tucne-11b">VOCILKA</span>: A&nbsp;vyvádějí kousky, že dostávají děti psotník a&nbsp;staré báby trhání.</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Kdo je ten člověk, že se může tak rouhat? Varuj se ho, Švando! Já tě napomínám vším právem&nbsp;– já tě učil brát píšťalu do ruky, ačkoli jsem se nenadál, že si vycvičím takového žáka.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Jakého?</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Však ty mi rozumíš.</p>
			<p class="MLP-prima-rec"><span class="MLP-znak-tucne-11b">VOCILKA</span>: Cožpak jsme si vyšli na postní kázání? Pojď, kamarádíčku, škoda každé chvíle.</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Stůj&nbsp;– památkou tvých pobožných pěstounů tě volám&nbsp;–</p>
			<p class="MLP-prima-rec"><span class="MLP-znak-tucne-11b">ŠVANDA</span>: I&nbsp;nech spát, co spí!</p>
			<p class="MLP-prima-rec"><span class="MLP-znak-tucne-11b">VOCILKA</span>: My si hledíme života! <span class="MLP-znak-kurziva-11b">(Vleče ŠVANDU, zmizí s&nbsp;ním v&nbsp;lese.)</span></p>
			<p class="MLP-prima-rec para-style-override-3"><span class="MLP-znak-tucne-11b">TOMÁŠ</span>: Synu, poslyš! <span class="MLP-znak-kurziva-11b">(Spěchá za nimi.)</span></p>
			<p id="toc_marker-4-7" class="MLP-uroven3-nadpis">Výstup 7</p>
			<p class="MLP-scenicke-poznamky">DOROTKA, potom TOMÁŠ.</p>
			<p class="MLP-prima-rec"><span class="MLP-znak-tucne-11b">DOROTKA</span>: Nezněly tu lidské hlasy? Ani nevím, kam jsem zašla. Hlava mi jde kolem, před očima hustá mlha&nbsp;– a&nbsp;nikde nikdo.&nbsp;– Švando!</p>
			<p class="MLP-prima-rec"><span class="MLP-znak-tucne-11b">TOMÁŠ</span> <span class="MLP-znak-kurziva-11b">(se vrací)</span>: Nadarmo, hlas můj zaniká větrem.&nbsp;– Švando!</p>
			<p class="MLP-prima-rec"><span class="MLP-znak-tucne-11b">DOROTKA</span> <span class="MLP-znak-kurziva-11b">(běží k&nbsp;němu)</span>: Ve jménu Páně, kdo to volá?&nbsp;– Jste to vy, strýčku Tomáši?</p>
			<p class="MLP-prima-rec"><span class="MLP-znak-tucne-11b">TOMÁŠ</span>: A&nbsp;ty?&nbsp;– Není to hlas dcery Trnkovy?</p>
			<p class="MLP-prima-rec"><span class="MLP-znak-tucne-11b">DOROTKA</span>: Je, je!</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Jsi tedy již doma?</p>
			<p class="MLP-prima-rec"><span class="MLP-znak-tucne-11b">DOROTKA</span>: Ode dneška.</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Ale co děláš tady?</p>
			<p class="MLP-prima-rec"><span class="MLP-znak-tucne-11b">DOROTKA</span>: Podvečer byla u&nbsp;mne žena a&nbsp;volala mě na pomoc – o&nbsp;půlnoci na popraviště.</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Co to povídáš, nešťastná? Právě dnes? Jaká to byla žena? Znáš ji?</p>
			<p class="MLP-prima-rec"><span class="MLP-znak-tucne-11b">DOROTKA</span>: Znám i&nbsp;neznám. Když mi Švanda odešel do světa, zjevila se mi jako dobrý duch a&nbsp;vedla mě za ním&nbsp;– ale dnes jsem v&nbsp;ní poznala divou ženu.</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Nebesa, teď všemu rozumím. Teď vím, co v&nbsp;jeho dudách vězí&nbsp;– ano, teď vím, kdo jej podstrčil nebožtíkovi pastýřovi. On je dítě lesní panny&nbsp;– a&nbsp;divé ženy vylákají dnes nočního tuláka na umrlčí tancovačku.</p>
			<p class="MLP-prima-rec"><span class="MLP-znak-tucne-11b">DOROTKA</span>: A&nbsp;co mám pro něj učinit? Raďte! Pomozte!</p>
			<p class="MLP-prima-rec"><span class="MLP-znak-tucne-11b">TOMÁŠ</span>: Divé ženy mu neuškodí; ale dostanou-li ho půlnoční duchové do kola, a&nbsp;on z&nbsp;něho nevyvázne do kuropění, zahyne na těle i&nbsp;na duši.</p>
			<p class="MLP-prima-rec"><span class="MLP-znak-tucne-11b">DOROTKA</span>: Ne, ne, to na mne neuvaluj, Pane na výsostech&nbsp;–</p>
			<p class="MLP-prima-rec"><span class="MLP-znak-tucne-11b">TOMÁŠ</span>: A&nbsp;jen čistá panna může ho zachránit. Máš-li tolik zmužilosti, aby ses přiblížila ke kolu, zachráníš jej.</p>
			<p class="MLP-prima-rec"><span class="MLP-znak-tucne-11b">DOROTKA</span>: Já se nebojím ničeho&nbsp;– jenom aby nezahynul, nežli se polepší; já se odvážím na to strašlivé dílo&nbsp;– na sebe při tom nemyslím! <span class="MLP-znak-kurziva-11b">(Odběhne.)</span></p>
			<p class="MLP-prima-rec"><span class="MLP-znak-tucne-11b">TOMÁŠ</span>: Osvěť cestu její, vládce nad hvězdami, aby cíle dospěla. U&nbsp;popraviště! To je odlehlé místo vprostřed lesů, před sto lety prolévala se tam lidská krev&nbsp;– dejž otec nebeský, aby tam dnes nepřišla nazmar ani krůpěj! <span class="MLP-znak-kurziva-11b">(Odejde.)</span></p>
			<p class="MLP-scenicke-poznamky">Proměna.</p>
			<p class="MLP-scenicke-poznamky para-style-override-3">Mlžinatá krajina, která po prvním výstupu se promění v&nbsp;měsícem prozářené prostranství, podobné podivné zahradě. Jako by se na zlatých sloupech leskly barevné svítilny.</p>
			<p id="toc_marker-4-8" class="MLP-uroven3-nadpis">Výstup 8</p>
			<p class="MLP-scenicke-poznamky">HEJKALOVÉ, ŠVANDA.</p>
			<p class="MLP-prima-rec"><span class="MLP-znak-tucne-11b">HEJKADLO</span>: Tady, Švando! <span class="MLP-znak-kurziva-11b">(Volání se ozývá postupně z&nbsp;několika stran a&nbsp;odpovídá mu volání ŠVANDOVO.)</span></p>
			<p class="MLP-prima-rec para-style-override-3"><span class="MLP-znak-tucne-11b">ŠVANDA</span> <span class="MLP-znak-kurziva-11b">(vypotácí se na jeviště)</span>: Tady, tady jsem, kamaráde! Kde ses ztratil?&nbsp;– Nic! Jen úval, a&nbsp;nohy mne sotva nesou. Vocilko, cekretáři, ozvi se! <span class="MLP-znak-kurziva-11b">(Zajde, za ním HEJKADLA, DIVOŽENKY v&nbsp;podivných maskách.)</span> Tady, tady!</p>
			<p id="toc_marker-4-9" class="MLP-uroven3-nadpis">Výstup 9</p>
			<p class="MLP-scenicke-poznamky">DIVUKA a&nbsp;MIHULICE v&nbsp;maskách, HEJKADLA a&nbsp;KOZLI v&nbsp;maškarním reji. Táhnou se za ŠVANDOU.</p>
			<p class="MLP-prima-rec"><span class="MLP-znak-tucne-11b">DIVUKA</span>: Poslali jste mu několik bludiček naproti?</p>
			<p class="MLP-prima-rec"><span class="MLP-znak-tucne-11b">MIHULICE</span>: I&nbsp;toť víš. Ale hejkadla nemohla nechat dovádění a&nbsp;vodila ho za nos. <span class="MLP-znak-kurziva-11b">(Ozve se volání sejčka.)</span> Znamení! Teď jej už zavolej.</p>
			<p class="MLP-prima-rec"><span class="MLP-znak-tucne-11b">DIVUKA</span>: Však je čas. Hostům se stýská po muzice.&nbsp;– Dudáku, člověče, sem jen, sem!</p>
			<p class="MLP-prima-rec para-style-override-3"><span class="MLP-znak-tucne-11b">MIHULICE</span>: Tady dostaneš svoje koření zlého srdce.</p>
			<p id="toc_marker-4-10" class="MLP-uroven3-nadpis">Výstup 10</p>
			<p class="MLP-scenicke-poznamky">ŠVANDU přivádějí MASKY.</p>
			<p class="MLP-prima-rec"><span class="MLP-znak-tucne-11b">MIHULICE</span>: Hejsa, tu je muzika!</p>
			<p class="MLP-prima-rec"><span class="MLP-znak-tucne-11b">ŠVANDA</span>: Ale s&nbsp;dovolením, kam mne to vedete? Bude všeho dost na tom plese?</p>
			<p class="MLP-prima-rec"><span class="MLP-znak-tucne-11b">DIVUKA</span>: Hola, dudáku, ukaž nám, co umíš. Budeme-li spokojeny, dostaneš tučnou vejslužku.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Já za sebe stojím. Jen aby to stálo za to, co mi tady nadělíte.</p>
			<p class="MLP-prima-rec"><span class="MLP-znak-tucne-11b">MIHULICE</span>: Nevidíš, jaká společnost tě pozvala?</p>
			<p class="MLP-prima-rec"><span class="MLP-znak-tucne-11b">DIVUKA</span>: Tobě se vždycky líbilo velké panstvo.</p>
			<p class="MLP-prima-rec"><span class="MLP-znak-tucne-11b">MIHULICE</span>: Za dnešní noc vyhraješ ze svých dud víc zlata, než sám uneseš.</p>
			<p class="MLP-prima-rec"><span class="MLP-znak-tucne-11b">DIVUKA</span>: A&nbsp;nejhezčí z&nbsp;nás ti bude nalívat. Užívej s&nbsp;námi!</p>
			<p class="MLP-prima-rec"><span class="MLP-znak-tucne-11b">MIHULICE</span>: Zlatou píseň! Teď už ji musíš hrát, ať chceš, či nechceš.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Takovéhle společnosti jsem ještě nehrál. Inu, vzal to nešť&nbsp;– Kdybych tu měl aspoň tu zpropadenou Vocilku! Ale ve tmách se mi tady někde vytrousil&nbsp;– a&nbsp;tak&nbsp;– dokola!</p>
			<p class="MLP-scenicke-poznamky para-style-override-3">ŠVANDU uvedou na vyvýšené místo, kde spustí na dudy divoký kvapík. MASKY tancují kolem ŠVANDY v&nbsp;několika kolech, pak se divě proplétají. Když temně začne bít dvanáctá, MASKY jen jen lítají s&nbsp;divokým výskotem. Při dvanáctém úderu zhasne světlo. Švandovo sedadlo se promění v&nbsp;šibenici a&nbsp;celé jeviště v&nbsp;pustou krajinu. Tam, kde stála světla, je vidět sovy s&nbsp;ohnivýma očima a&nbsp;jejich skřehot se mísí s&nbsp;hudbou. Země se otvírá, z&nbsp;ní vystupují DUCHOVÉ a&nbsp;zvyšují pohyb kolem šibenice. ŠVANDA, který nemůže z&nbsp;kola ven, přestane hrát, ale hudba jako ozvěna předešlého kvapíku zní dál a&nbsp;ŠVANDA sám začne proti své vůli podle ní křepčit.</p>
			<p id="toc_marker-4-11" class="MLP-uroven3-nadpis">Výstup 11</p>
			<p class="MLP-scenicke-poznamky">DOROTKA. Předešlí.</p>
			<p class="MLP-prima-rec"><span class="MLP-znak-tucne-11b">DOROTKA</span><span> </span><span class="MLP-znak-kurziva-11b">(vběhne a&nbsp;spatří kolování DUCHŮ; strne, ale hned sebere všechnu sílu, pozdvihne ruce k&nbsp;nebesům a&nbsp;vykřikne)</span><span>: Švando! Ve jménu Pána Boha! </span><span class="MLP-znak-kurziva-11b">(Skočí do kola a&nbsp;uchvátí polomrtvého ŠVANDU.)</span></p>
			<p class="MLP-scenicke-poznamky">DUCHOVÉ při zpomalované hudbě mizí. Krajina se naplní mlhou, DOROTKA vleče ŠVANDU od šibenice. ŠVANDA klesne DOROTCE k&nbsp;nohám.</p>
			<p class="MLP-prima-rec"><span class="MLP-znak-tucne-11b">DOROTKA</span>: Švando, vzpamatuj se! Jsi zachráněn.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Moje Dorotko!</p>
			<p class="MLP-prima-rec"><span class="MLP-znak-tucne-11b">DOROTKA</span>: Pryč odtud&nbsp;– seber všechny síly&nbsp;– ať přijdeme mezi lidi&nbsp;–</p>
			<p class="MLP-prima-rec"><span class="MLP-znak-tucne-11b">ŠVANDA</span>: Dřív ti musím zulíbat ruce. To byla úzkost, to byla hrůza! Ty jsi můj strážný duch.&nbsp;– Ty dudy mě málem zavedly do posledního ze všech tanců na světě.</p>
			<p class="MLP-prima-rec"><span class="MLP-znak-tucne-11b">DOROTKA</span>: Napřed mysli, jaký jsi byl sám, a&nbsp;pak dávej vinu těm dudám.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Ne&nbsp;– ne! <span class="MLP-znak-kurziva-11b">(Odepne dudy.)</span> Tady lež, ty čerchmantský měchu a&nbsp;kozlíku, beztoho v&nbsp;tobě vězí deset starých čertů jako ve mně! <span class="MLP-znak-kurziva-11b">(Hodí dudami o&nbsp;zem&nbsp;– kolem se rozlehne pronikavý zvuk.)</span></p>
			<p class="MLP-prima-rec para-style-override-3"><span class="MLP-znak-tucne-11b">VOCILKA</span> <span class="MLP-znak-kurziva-11b">(se ozývá za scénou)</span>: Hej, Švando&nbsp;– kamaráde!</p>
			<p id="toc_marker-4-12" class="MLP-uroven3-nadpis">Výstup 12</p>
			<p class="MLP-scenicke-poznamky">VOCILKA, předešlí, později zjevení LESANY, ROSAVY a&nbsp;VÍL.</p>
			<p class="MLP-prima-rec"><span class="MLP-znak-tucne-11b">VOCILKA</span>: Hromské bludičky mě celého pomátly. Já se vám točil na místě jako vrtohlavá ovce. A&nbsp;to věřím, objímat bych také dovedl.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Tak utíkej, až někoho najdeš!</p>
			<p class="MLP-prima-rec"><span class="MLP-znak-tucne-11b">VOCILKA</span>: To nespěchá, já zůstanu s&nbsp;tebou.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Holečku, uděláš nejlíp, když půjdeš se svou princeznou a&nbsp;doktorem Faustem rychle do světa&nbsp;– než najdu někde hůl. Viď, Dorotko zlatá?</p>
			<p class="MLP-prima-rec"><span class="MLP-znak-tucne-11b">VOCILKA</span> <span class="MLP-znak-kurziva-11b">(uhýbá ze ŠVANDOVY blízkosti a&nbsp;zavadí nohou o&nbsp;dudy)</span>: U&nbsp;čerta, co je tohle? Shodil dudy, aby se mu lepší objímalo? Jen sem pojď, ty zázračný inštrumente! <span class="MLP-znak-kurziva-11b">(Chce dudy zdvihnout, ale marně; lopotí se s&nbsp;nimi však tolik, že vzbudí ŠVANDOVU pozornost.)</span></p>
			<p class="MLP-prima-rec"><span class="MLP-znak-tucne-11b">ŠVANDA</span>: I&nbsp;ty malý podvodnický cekretáři, chtěl jsi ukrást dudy? Jen si je vem.</p>
			<p class="MLP-prima-rec"><span class="MLP-znak-tucne-11b">VOCILKA</span>: Když já je nemohu zdvihnout.</p>
			<p class="MLP-prima-rec"><span class="MLP-znak-tucne-11b">ŠVANDA</span>: Věru, nebyly vždycky lehké.</p>
			<p class="MLP-prima-rec"><span class="MLP-znak-tucne-11b">DOROTKA</span>: Ale hrály vždycky tak, jak ty jsi cítil. Zkus to, jen si je zas vezmi, na tobě záleží, jak zahrají. <span class="MLP-znak-kurziva-11b">(Pomáhá ŠVANDOVI s&nbsp;dudami.)</span> Vždyť není těžké je zdvihnout.</p>
			<p class="MLP-prima-rec"><span class="MLP-znak-tucne-11b">ŠVANDA</span> <span class="MLP-znak-kurziva-11b">(si bere a&nbsp;zapíná dudy)</span>: Tak jakou, má zlatá Dorotko?<span class="char-style-override-1"><a id="footnote-27518-31-backlink" class="footnote-link" href="#footnote-27518-31">31</a></span><span class="Footnote-reference char-style-override-4"></span></p>
			<p class="MLP-prima-rec"><span class="MLP-znak-tucne-11b">VOCILKA</span> <span class="MLP-znak-kurziva-11b">(zlostně mávne rukou)</span>: Achich! Tady už je moje písnička u&nbsp;konce. <span class="MLP-znak-kurziva-11b">(Odejde.)</span></p>
			<p class="MLP-prima-rec"><span class="MLP-znak-tucne-11b">DOROTKA</span>: Zahraj nějakou novou, docela tichou&nbsp;–</p>
			<p class="MLP-prima-rec"><span class="MLP-znak-tucne-11b">ŠVANDA</span>: O&nbsp;nás, o&nbsp;tobě, a&nbsp;– o&nbsp;mamince, slyší-li nás&nbsp;–</p>
			<p class="MLP-scenicke-poznamky">Za tiché písně jdou dopředu, mlha se rozptýlí v&nbsp;krásném jitru, snad na kraji polí, a&nbsp;za ptačího zpěvu, který doprovází píseň dud; ve výši se zjeví LESANA s&nbsp;lesními pannami a&nbsp;opodál ROSAVA jako divá žena. Milenci o&nbsp;nich nevědí, jen hudba jitra jim mluví o&nbsp;slavnosti této chvíle.</p>
			<p class="MLP-prima-rec-bez-mezery"><span class="MLP-znak-tucne-11b">LESANA</span>:</p>
			<p class="MLP-verse-drama">Blaze tobě, dívko milující,<br/>nad zlou mocí slavně vítězící.<br/>Rosavo, já tobě milost dávám,<br/>ve svůj kruh tě nazpět povolávám.</p>
			<p class="MLP-prima-rec-bez-mezery"><span class="MLP-znak-tucne-11b">ROSAVA</span> <span class="MLP-znak-kurziva-11b">(odhodí znaky divé ženy)</span>:</p>
			<p class="MLP-verse-drama">Zachráněna z&nbsp;nočních stínů,<br/>mám tě opět, sladký synu,<a id="x.37115"></a><br/>dvojí láskou vykoupený,<br/>matce milou navrácený!</p>
			<p class="MLP-scenicke-poznamky">Milenci jdou dál, patří jen sobě.</p>
			<p class="MLP-prima-rec"><span class="MLP-znak-tucne-11b">DOROTKA</span>: To boží ráno, to je krása, Švando!</p>
			<p class="MLP-prima-rec-bez-mezery"><span class="MLP-znak-tucne-11b">ŠVANDA</span> <span class="MLP-znak-kurziva-11b">(hraje a&nbsp;zpívá)</span>:</p>
			<p class="MLP-verse-drama">Dorotko Trnkova,<br/>nevěsto Švandova,<br/>už se nemrač.<br/>Jestli mě ráda máš,<br/>políbení mi dáš,<br/>ještě přidáš.</p>
			<p class="MLP-verse-drama">Kdo bloudí po světě,<br/>nenajde nic;<br/>domov je nejlepší,<br/>co našel dudáček<br/>ze Strakonic.</p>
			<p class="MLP-text-uprostred--I">OPONA</p>
<p class="MLP-text-uprostred--I">&nbsp;</p>
			<p class="MLP-text-uprostred--I para-style-override-4"><span></span></p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-27518-24" class="footnote-anchor" href="#footnote-27518-24-backlink">24</a>  Dobrý den. (Fr.) <span class="MLP-znak-kurziva-9b char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-27518-25" class="footnote-anchor" href="#footnote-27518-25-backlink">25</a>  Správně explikace, výklad, vysvětlení. <span class="MLP-znak-kurziva-9b char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-27518-26" class="footnote-anchor" href="#footnote-27518-26-backlink">26</a>  Kočár se spřežením. <span class="MLP-znak-kurziva-9b char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-27518-27" class="footnote-anchor" href="#footnote-27518-27-backlink">27</a>  Zastarale vězení. <span class="MLP-znak-kurziva-9b char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-27518-28" class="footnote-anchor" href="#footnote-27518-28-backlink">28</a>  Zoufalství. <span class="MLP-znak-kurziva-9b char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-27518-29" class="footnote-anchor" href="#footnote-27518-29-backlink">29</a>  Dobrý bože. (Fr.) <span class="MLP-znak-kurziva-9b char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-27518-30" class="footnote-anchor" href="#footnote-27518-30-backlink">30</a>  Výhra na dvě čísla (při hře v&nbsp;loterii). <span class="MLP-znak-kurziva-9b char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-27518-31" class="footnote-anchor" href="#footnote-27518-31-backlink">31</a>  V&nbsp;dramaturgické úpravě Tylova textu, jejímž autorem je Jiří Frejka, je děj pozměněn. Původně Vocilka s&nbsp;dudy utekl. <span class="MLP-znak-kurziva-9b char-style-override-2">Pozn. red.</span></p>
				</div>
			</div>
		</div>
</body>
</html>